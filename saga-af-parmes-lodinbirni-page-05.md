### 3. KAP

<p> 
    það bar til einn dag þegar Parmes var tuttugu ára og
    hafði gengið einn dag á kaupstefnu eptir vanda sínum og
    hafði á boðangi slátur og skinn, að hann sjer hvar gamall
    maður sat utar frá mannþrönginni og studdist við staf sinn;
    þangað gengur Parmes og spyr hann að nafni, sá nefndist
    Abel; „á hvern trúir þú ?“ segir Parmes ; „á skapara himins
    og jarðar, og er eg Gyðingur“, segir Abel, „hefurðu farið
    víða?“, segir Parmes. „Lengst æfi minnar hefi jeg verið í
    siglingum“, segir Abel; „þá muntu geta frá mörgu sagt“,
    segir Parmes. „Færra munum við nú þylja enn eg kann að
    hjala“, sagði Abel, „en hvaða maður ertu?“ Parmes segir sem
    var „Þú ert mjög frábrugðinn öðrum mönnum“, sagði Abel,
    „og er ei víst nema í fleiru sje enn búnaðinum, eða ertu sá,
    sem þeir kalla Loðinbjörn ?“ „Sá er maðurinn“ sagði Parm-
    es. „Hvar hefir þú verið æfi þinnar, er þjer hefir verst þótt?“
    „Opt hefi eg verið illa staddur ,“ segir Abel, „en á hinum
    barbarisku ströndum þóttist eg verst kominn, er jeg hafði sofnað
    undir einu trje og vaknaði við það er þrir villumenn tóku
    mig nakinn og báru mig milli sín í tómri skyrtunni inn í eld-
    hús sitt og ætluðu að láta mig í hituketilinn og sjóða mig til
    matar sjer; mjer varð laus höndin í því og náði einum eysil
    og jós eg með honum heitu vatni upp á þá og í augu þeim ;
    við það sleptu þeir mjer og hurfu frá, en eg komst burtu“.
    Síðan ræddu þeir lengi saman Parmes og Abel. Eptir urn
    kvöldið kom Parmes til foreldra sinna og var hljóður mjög;
    bóndi spyr, hverju sæti ; hann kvaðst nú vilja í frá þeim um
</p>

Page 5 of 45 <br/>
[Go to page 6 of Saga af Parmes Loðinbirni.](https://baekur-online.github.io/jon-bjarnason-online/saga-af-parmes-lodinbirni-page-06.html) <br/>
[Go to chapter 4 of Saga af Parmes Loðinbirni.](https://baekur-online.github.io/jon-bjarnason-online/saga-af-parmes-lodinbirni-page-07.html#4-kap)

<p>  
    stund og vita, hvort ei lig-gur annar vegur til frægðar enn vera
    hjer, Albert mælti: „Þetta hefir mig lengi bitið og mun ei
    hægt' við að sporna; vil eg þú finnir Ragúel frænda minn,
    mun hann ráða þjer heilræði það, er þjer er betra að hafa enn
    án að vera“. Parmes játar því; var hann ei fjölhæfur i heim-
    anbúnaði. Faðir hans spyr hann, hvert hann vilji helzt halda.
    „Þangað sem forlögin vísa mjer“, segir Parmes, „en aptur
    mun jeg vitja yðar áður langt um líður ef eg er lífs“. Gekk
    hann þá að móður sinni og kvaddi hana, „Mikið missum við
    nú, son minn !“ sagði hún, „er þú fer burt ; liggur það í grun
    mínum, að þú þurfir bæði á viti og ráðkænsku að halda áður
    lýkur ; hefi eg ei sjeð mann líkari þeim fyrri heiðnu mönnum
    er fornar sögur um geta, enn þú ert, nema aðþúert rjetttrú-
    aður ; hugsaðu um að gleyma ei okkar góðu ráðum“; hann
    kvað svo vera skyldu; fór hann síðan afstað og hafði ei nema
    boga sinn og örfamæli og stórt sverð, er hann hafði keypt
    af sveissiskum stríðsmanni fyrir einn bjarnarfeld; eldfæri hafði
    hann og gekk í feldi sínum, hitti svo Ragúel og sagði frá
    sínu áformi. Ragúel mælti: „Mjög ertu ólíkur öðrum mönn-
    um og hefði þjer verið hentara að lifa á fyrri árum ; ræð jeg
    þjer því fyrst, að þú haldir vel trú þína hvar sem þú ert í
    heiminum. f»ú skalt eigi byrja neitt stórræði fyr enn þú hefur
    skoðað, hvernig það endar; vitjaðu jafnan foreldra þinna og
    fósturlands; brúkaðu aldrei sjóferðir nema neyð ein krefji, því
    varla gefast þær lifshættur á landi, að ei sje betra að mæta þeim
    þar enn á hafsbylgjunum, en hvert viltu nú stefna?,, Parmes
    mælti: „Hvað leggur þú þar til?“ Ragúel mælti: „Gakk þú
    upp á Alpesfjöll, og vit hvað þar verður til tiðinda, en hvar
    sem þú ert staddur, muntu bæði þurfa að halda á viti og
    harðfengi“. Eptir það skildu þeir talið.
    </p>


Page 6 of 45 <br/>
[Go to page 7 of Saga af Parmes Loðinbirni.](https://baekur-online.github.io/jon-bjarnason-online/saga-af-parmes-lodinbirni-page-07.html) <br/>
[Go to chapter 4 of Saga af Parmes Loðinbirni.](https://baekur-online.github.io/jon-bjarnason-online/saga-af-parmes-lodinbirni-page-07.html#4-kap)
